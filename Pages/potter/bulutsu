	Bulutsu, yıldızlararası ortamda bulunan astronomik ölçekte çok büyük alana yayılmış kozmik gaz ve tozdan oluşan yapılardır. Latince nebula (sis) isminden türemiştir. Bulutsular, yıldızların doğum yerleri veya bir yıldızın öldükten sonra ardında bıraktığı yapılardır. Bulutsuların içinde bulunan yıldızlar bazen bulutsuların değişik renklerde parlamasına neden olurlar. Farklı renkler, nebula içindeki farklı unsurlar sebebiyle oluşur. İçerik de bu unsurlardan biridir. Aslında içerikleri evrende bulunan element oranıyla paralellik gösterir. Bu elementler %75 oranda hidrojen, %24 helyum ve çok az oranda karbon, nitrojen, oksijen, neon, magnezyum, silikon, demir gibi ağır elementlerdir. Şimdi gelin sizinle birlikte Kartal Bulutsusu’nu yapalım.

Kartal Bulutsusunun merkezi yakınında yükselen ve fil hortumları veya Yaratılış Sütunları olarak tanımlanan yoğun, tozlu sütunlar ışık yılları uzunluğundadır; ancak yıldızları oluşturmak üzere kütleçekimsel olarak büzülmektedir.



Suluboyanın heyecan verici macerası günümüzden 33.000 yıl önce mağara duvarlarında başlamıştır. Mağara duvarlarına suluboya ile yapılmış öküz, ayı ve rengeyiği resimlerine rastlanılmıştır.

Arap zamkının ezilmesinden elde edilen pigmentler ve suyla karıştırılarak kullanılan suluboyanın önce renk yelpazesi gelişmiş, daha sonra suluboya 4.yüzyılda sırasıyla ağaç kabuğundan yapılmış kâğıt, ipek kâğıt ve pirinç tabanlı bir başka tür kâğıtla tanışmıştır. 

Suluboya tekniği, hızlı düşünmeyi, hızlı hareket etmeyi, güçlü duyumu, sabırlı ve titiz çalışmayı isteyen, hata kabul etmeyen, oldukça zor bir tekniktir. Hata kabul etmemesi suluboyanın zorluğunu arttırır. 

 1. Adım: Kutudan kâğıt, sulu boya ve fırçalarımızı çıkaralım.
2. Adım: Bulutsu resmine bakarak suluboyanızla kağıt üzerinde lekeler oluşturun.
3. Adım: Resminizi kurumaya bırakın.
Elde ettiğiniz resmin bulutsuya ne kadar benzediğini fark ettiniz mi?

Alternatif Yol

Eğer dokulu bir bulutsu elde etmek istiyorsanız pamuk kullanabilirsiniz.

1.Adım: Bir miktar pamuk, bir kâğıt, sıvı yapıştırıcı ve pamuğu boyamak için doğal malzemeler alın.
2.Adım: Mor renk üzerinden gideceğim. Bulutsudaki mor yerleri renklendirmek için biraz mor lahana alın ve bir miktar suya koyun.
3.Adım: Biraz bekleyin, istediğiniz mor renk çıkmadıysa lahanayı biraz ovalayın ve sıkın.
4.Adım: Pamuktan mor yeri kaplamasını istediğiniz kadarını suya batırın.
5.Adım: Mor renk pamuğa geçince pamuğu sudan çıkartın ve kurumaya bırakın.
6.Adım: Son olarak pamuğunuzu kâğıda yapıştırın ve diğer renklere geçin.

Rengârenk ve kendinize özel yumuşacık bir bulutsunuz oldu artık. Hem de bu bulutsuyu eski insanlar gibi doğal malzemelerden elde ettiğiniz renklerle renklendirdiniz. 






https://bilimgenc.tubitak.gov.tr/yerbilim-gokbilim/james-webbden-kartal-bulutsusunun-yeni-fotografi
